<h2>Open Data Network - Cosa sono gli open data</h2>
<p>Opendatanetwork è un portale ’federato’, che raccoglie ed espone in un unico portale tutti gli <i>Open Data</i> provenienti dai diversi nodi patner facenti parte il progetto.</p>
<p>Per <i>Open Data</i> (letteralmente ’dati aperti’) si intendono informazioni pubblicate in formato tale da poter essere trattate senza il vincolo della disponibilità di uno specifico software e con il consenso affinché possano essere riutilizzate dagli utenti.</p>
<p>Le Amministrazioni coinvolte nel progetto CERCO veicolano in modo aperto e trasparente i dati, geografici e non, prodotti per la redazione delle proprie pianificazioni, ed in generale per lo svolgimento delle proprie attività. La visione comune del progetto si basa proprio sulla massima apertura alla condivisione e al servizio all’utenza. In questo senso, la scelta dell’<i>Open Data</i>, seguendo i criteri e gli standard nazionali e internazionali, rappresenta la scelta più coerente per la diffusione delle informazioni territoriali e cartografiche riguardanti le attività di preparazione, progettazione ed attuazione degli atti di pianificazione e di divulgazione di ciascuno degli enti che partecipano al progetto.
<img src="http://assets.okfn.org/images/ok_buttons/od_80x15_blue.png" class="aligncenter" />
</p>
<p>I dati territoriali hanno un ruolo strategico nei processi decisionali inerenti la gestione ed il governo del territorio, a livello locale, regionale e nazionale. La Pubblica Amministrazione produce, gestisce ed utilizza un vasto patrimonio di dati territoriali. In generale, molteplici Enti, Istituzioni e Agenzie pubbliche sono coinvolti nella produzione e nella gestione di tali dati per diversi scopi; e ciascuno realizza questo obiettivo con una molteplice varietà di formati e di sistemi di gestione. Ciò comporta frequenti repliche di banche dati già esistenti di cui, magari, non si conosce l'esistenza; con conseguente difficoltà di gestione, accessibilità e scambio dei dati, e forti limiti del <i>riuso</i>. Si rende quindi sempre più necessario stimare e documentare il vasto patrimonio di dati territoriali disponibili. Per questo, nell’ottica e nella direzione segnata dai vari standard e dalle più recenti tendenze a livello nazionale ed internazionale, gli enti che partecipano a CERCO hanno scelto di avviare la condivisione e l’accessibilità dei dati per favorire l’interoperabilità tra i diversi sistemi di dati territoriali riguardanti le attività principali dell’Amministrazione.</p>
<p>Da un punto di vista giuridico, in accordo con le più recenti disposizioni normative (ci si riferisce in particolare al decreto legislativo del 7 marzo 2005, n. 82, "Codice dell’Amministrazione Digitale", e al decreto legislativo del 19 agosto 2005, n. 195, "Attuazione della direttiva 2003/4/CE sull’accesso del pubblico all’informazione ambientale"), e facendo seguito alle applicazioni condotte negli anni precedenti dalle amministrazioni cooperanti, i dati pubblicati sul portale <b>Opendatanetwork</b> vengono resi fruibili in rete gratuitamente e senza necessità di autentificazione informatica, avendo scelto come licenza di riferimento la <a title="Creative Commons" href="http://creativecommons.org/licenses/by/3.0/" target="_blank">Creative Commons 3.0</a> o la <a title="ODBl" href="http://opendatacommons.org/licenses/odbl/" target="_blank">Open Database License</a> (ODbL).</p>
<b>I riferimenti utili:</b>
<ul>
 <li><a href="http://www.dati.gov.it/content/voglio-capire" target="_blank">Per capire di più sugli Open Data</a></li>
 <li><a href="http://www.digitpa.gov.it/cad/disponibilit-dei-dati-delle-pubbliche-amministrazioni" target="_blank">La disponibilità dei dati delle pubbliche amministrazioni</a></li>
 <li><a href="http://www.digitpa.gov.it/codice-amministr-digitale/attuazione-del-cad" target="_blank">Attuazione del CAD</a></li>
 <li><a href="http://www.dati.gov.it/content/infografica#Dove sono i data store italiani?" target="_blank">Stato degli Open Data in Italia</a></li>
</ul>
<b>Riferimenti nazionali e locali</b>
<ul>
 <li><a href="http://www.digitpa.gov.it/" target="_blank">DigitPA</a></li>
 <li><a href="http://www.rndt.gov.it/" target="_blank">Il Repertorio Nazionale dei Dati Territoriali</a></li>
 <li><a href="http://www.pcn.minambiente.it/GN/" target="blank">Geoportale nazionale</a></li>
 <li><a href="http://www.regione.toscana.it/enti-e-associazioni/pianificazione-e-paesaggio/informazione-geografica" target="_blank">L’informazione geografica della Regione Toscana</a></li>
</ul>
<b>Riferimenti europei ed internazionali</b>
<ul>
 <li><a href="http://inspire.jrc.ec.europa.eu/" target="_blank">INSPIRE</a></li>
 <li><a href="http://opengovernmentdata.org/" target="_blank">Open Government Data</a></li>
 <li><a href="https://www.gov.uk/government/publications/open-data-charter" target="_blank">Open Data Charter (UK)</a></li>
</ul>
<b>Best practices</b>
<ul>
 <li><a href="http://opendata.comune.fi.it/" target="_blank">OpenData Comune di Firenze</a></li>
 <li><a href="http://www.dati.piemonte.it/" target="_blank">Regione Piemonte</a></li>
 <li><a href="https://data.sfgov.org/" target="_blank">San Francisco Data</a></li>
 <li><a href="http://www.hri.fi/en/" target="_blank">Helsinki Region Infoshare</a></li>
</ul>
<b>Per approfondire</b>
<ul>
 <li><a href="http://okfn.org/opendata/" target="_blank">Open Data - An introduction</a></li>
 <li><a href="http://opendatahandbook.org/" target="_blank">Manuale degli Open Data</a></li>
 <li><a href="http://5stardata.info/" target="_blank">5 star OpenData</a></li>
 <li><a href="http://en.wikipedia.org/wiki/Open_data" target="_blank">La voce "Open Data" su Wikipedia</a></li>
 <li><a href="http://it.wikipedia.org/wiki/Dati_aperti" target="_blank">La voce "Dati Aperti" su Wikipedia Italia</a></li>
</ul>